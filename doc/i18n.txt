# Sikteerin lokalisointi #

Sikteerin lähdekoodit on kirjoitettu hyvän tavan mukaisesti englanniksi. Kaikki
käyttäjälle näkyvät tekstit kulkevat gettext-kirjaston läpi niin, että gettext
korvaa suomenkieliselle käyttäjälle tekstit suomenkielisillä versioilla.
Vastaavasti kielituen lisääminen ruotsille, saamelle tai klingonille vaatii vain
käännöstiedostojen lisäämisen. Tarkasti Django-ympäristön kansainvälistämisestä
on kerrottu [Djangon omassa dokumentaatiossa][djangoi18n].

 [djangoi18n]: http://docs.djangoproject.com/en/dev/topics/i18n/ "Django documentation - Internationalization"

Tässä on kuvattu lyhyesti miten kansainvälistys toimii sikteerissä.

## Tekstien kääntäminen ##

Aluksi on luotava pohja käännökselle ajamalla kunkin moduulin hakemistossa
käsky

<code>
 $ djangoadmin.py makemessages -a
</code>

Ja niiden moduulien, joista löytyy käännettävää JavaScriptiä käsky

<code>
 $ django-admin.py makemessages -d djangojs -l fi
</code>

Käsky luo tiedoston **locale/fi/LC_MESSAGES/django.po** (tai ...djangojs.po),
jossa on kaikki ohjelmassa käytetyt käännettäväksi tarkoitetut
merkkijonot. Tiedoston merkkijonot näyttävät esimerkiksi tältä:

<code>
 #: forms.py:17
 msgid "Street address required"
 msgstr ""
</code>

**msgstr ""** tarkoittaa, että tekstiä ei ole vielä käännetty. Jos ohjelmaa
yrittää käyttää, näkyy englanninkielinen **msgid** mukainen teksti käyttäjälle.
Esimerkin merkkijono voitaisiin kääntää esimerkiksi seuraavasti:

<code>
 #: forms.py:17
 msgid "Street address required"
 msgstr "Katuosoite vaaditaan"
</code>

Kääntäessä on hyvä muistaa tarkistaa, että käännetty teksti sopii asiayhteyteen.
Kommentissa oleva tiedostonnimi ja rivinumero auttaa löytämään missä teksti
tulee näkymään.

Mikäli käännöstiedostosta löytyy merkintä "fuzzy", se tarkoittaa että käännös on
muodostettu automaattisesti ja on todennäköisesti väärä. "fuzzy"-merkintä tulee
poistaa, kun ihminen on korjannut käännöksen oikeaksi. "fuzzy"-merkityt
käännökset jäävät täysin huomioimatta ja ne ovat vain käännöksen tekijän avuksi.

## Käännöksen käyttöönotto ##

Ennen kuin django pystyy käyttämään käännöstä, se pitää muuttaa sisäiseen
"käännettyyn" muotoon. Tämä tarvitsee myös tehdä kullekin modulille erikseen:

<code>
 $ djangoadmin.py compilemessages
</code>

Käännös luo tarvitun **django.mo** (tai **djangojs.mo**) tiedoston, joka
sisältää koneen tulkittavan version käännöksestä. Nyt käännöksen pitäisi näkyä
myös käyttäjälle.

## Lopuksi ##

Sikteerin git-repositoriossa löytyy skripti **build.sh**, joka kääntää
viesteistä konekielisen version. Uudet **.po** tiedostot pitää kuitenkin
päivittää käsin, jos koodissa tehdään muutoksia.
